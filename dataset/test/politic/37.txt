Gelen son dakika haberine göre; Bakan Akar, "Karadeniz'deki istikrarın önemli olduğunu biliyoruz. Herhangi bir provokasyona, gerilime meydan vermemek için her türlü tedbiri alıyoruz" açıklamasında bulundu.Akar, Dışişleri Bakanı Mevlüt Çavuşoğlu ile Ukrayna-Türkiye Dışişleri ve Savunma bakanlarının katılımıyla düzenlenen "2 2" formatındaki toplantıya katıldı.
Toplantının ardından dört bakan tarafından düzenlenen ortak basın toplantısında konuşan Bakan Akar, Ukrayna'da gösterilen sıcak, samimi ev sahipliğine teşekkür etti.
Yoğun geçen programlarında yapıcı, somut toplantıları gerçekleştirmekten duydukları memnuniyeti dile getiren Akar, Ukrayna Devlet Başkanı Vladimir Zelenskiy ve Ukrayna Başbakanı Denis Şmıgal tarafından gerçekleşen kabullerde görüş paylaşımında bulunduklarını belirtti. Akar, "Daha önce Sayın Cumhurbaşkanımız ve Sayın Zelenskiy tarafından çizilen çerçevede burada bir kez daha tekrarlanmış oldu ve bizim Savunma Bakanları olarak yapacağımız konular çok açık, net ortaya çıktı." diye konuştu.

