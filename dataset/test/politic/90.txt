Memleket Hareketi'ni başlatan Muharrem İnce neler yapacaklarına ilişkin açıklamalarda bulundu ve kurucular kurulunu açıkladı.

Muharrem İnce'nin açıklamalarından satır başları şu şekilde:
Madenlerde yaşam odaları, termik santrallerde filtre ve yenilenebilir enerjiye öncelik istiyoruz. Hayvanı can kabul eden bir düzenleme istiyoruz. Herkese eşit ve sağlık hizmeti istiyoruz. Yapacağız ve kazanacağız. Sağlıkçılara şiddet uygulanmadığı ve uygulayanlara ceza verilen bir ülke istiyoruz. Gazi Mustafa Kemal Atatürk’ün “Yurtta Barış Dünyada Barış” ilkesini onurluca koruyarak mültecilerin ve göçmenlerin güle oynaya ülkelerine dönmelerini istiyoruz. Bağımsız bir Merkez Bankası istiyoruz. Bir biriyle barışan, adil yönetilen bir ülke istiyoruz. Yabancı yatırımcılar için cazibe merkezi bir ülke istiyoruz. Katma değeri yüksek ürün üreten, marka oluşturan, tasarım yapan firmaların finansmanına, teknolojiye ve nitelikli iş gücüne ulaşmaları istiyoruz.
Tarladan sofraya kadar tüm üreticilerimizi amasız, fakatsız desteklemek istiyoruz.