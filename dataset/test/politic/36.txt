Partisinin özeleştiri kültürünü kaybettiğini söyledi, CHP topluma umut olacak bir çerçeve ortaya koymaktan uzaklaşıyor dedi. CHP İstanbul Milletvekili Gürsel Tekin Hürriyet gazetesine çok konuşulacak açıklamalar yaptı.
Siyasi kurumlara güven kaybı yaşandığını belirten Tekin, kararsız seçmenin oyunun git gide arttığını söyledi ve ekledi. "CHP’nin en güçlü yanlarından bir tanesi, özeleştiri kültürüdür. Bugün ne yazık ki özeleştiri mekanizmalarında yaşanan problemler nedeniyle sorunları tespit etmekte zorlanıyoruz ve oyumuzu arttıracak, topluma umut olacak bir çerçeve ortaya koyamıyoruz."
Tekin CHP Kurultayında yapılan İkinci Yüzyıla Çağrı Bildirgesi'ne de değindi. Bildirgenin topluma anlatılamadığını bu nedenle beklenen etkiyi yaratamadığını söyledi

Gürsel Tekin, gündemdeki reform sürecine ve 4 partinin ortak anayasa çalışması yaptığı iddialarına ilişkin de net konuştu "Bütün partiler bu konuda bir araya gelmeli" dedi.