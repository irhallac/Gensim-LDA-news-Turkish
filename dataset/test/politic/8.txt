CHP Genel Başkanı Kemal Kılıçdaroğlu, dün İzmir ziyaretinde bir iktidarın başarısının ekonomi politikalarıyla ölçüleceğini söyledi, “Beylerin paşaların yanında değilim ben. Garibanların yanındayım. Kim senin dostların diye soruyorlar. Benim dostlarım apartman görevlileri, taşeron işçileri, çiftçiler, işçiler. Ben ağaların, beylerin dostu değilim. Onlar da zaten beni dost olarak görmez” diye konuştu.
İzmir’de dün Bayraklı Belediyesi’nde düzenlenen apartman görevlilerine yönelik toplantıda konuşan Kılıçdaroğlu özetle şunları söyledi:
“Hiçbir politikacı sizi hatırlamaz bile. Ne görev yaptığınızı bile bilmez ama bu kardeşiniz apartman görevlilerinin ne olduğunu, apartmanda yaşayanların tamamının dertlerine tanık olduğunu bilir. Sorunlarınıza bugüne kadar çıkıp birileri eğildi mi? 1 milyonun üstündesiniz ama örgütlü değilsiniz. Büyük bir güçsünüz. Sizin hakkınızı politika olarak ben savunacağım, başkalarının sizi ezmesine asla izin vermeyin.