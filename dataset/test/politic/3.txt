İYİ Parti'nin kuruluşunun 3'üncü yıl dönümü İzmir'de İzmir Gündoğdu Meydanı'nda düzenlenen etkinlikle kutlandı. Kutlamaya; İYİ Parti Genel Başkanı Meral Akşener, İYİ Parti Genel Başkan Yardımcısı Koray Aydın, Grup Başkanvekili Müsavat Dervişoğlu, İzmir Büyükşehir Belediye Başkanı Tunç Soyer, İl Başkanı Hüsmen Kırkpınar, milletvekilleri, bazı siyasi parti temsilcileri ve vatandaşlar katıldı. 3'üncü yıl dönümünü nedeniyle düzenlenen etkinlik, kutlama mesajlarının okunması ile başladı. Sahneye çıkan İYİ Parti Genel Başkanı Meral Akşener konuşma yaptı. Böyle anlamlı bir günde İzmir'de olmaktan mutluluk duyduğunu belirten Akşener, partinin kuruluş amacından bahsetti. Kısa sürede önemli bir mesafe kaydettiklerini vurgulayan Akşener, aynı kararlıkla yollarına devam edeceklerini ifade etti.