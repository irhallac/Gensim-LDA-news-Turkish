Aile içi ve Kadına Yönelik Şiddetle Mücadele Değerlendirme Toplantısı'nda konuşan İçişleri Bakanı Süleyman Soylu, "Çok yanlış bilgilendirmelerle karşı karşıya kaldığımızı ifade etmek istiyorum. Çırpınıyoruz bir şiddet olmasın diye. Her sabah bu rakamları alıyoruz. Azaltabiliyor muyuz, nerede eksiğimiz var…" diyen "Bu nasıl böyle olur diye neredeyse kıyameti koparıyoruz. Titizleniyoruz ama maalesef yanlış rakamlar yüzünden esir kalıyoruz. Biz neden bu rakamları yanlış verelim?" ifadelerini kullandı. 
Soylu konuşmasının devamında "Erkeklere sesleniyorum: Kendinize gelin yahu. Fiziksel olarak güçlü olabilirsiniz. Böyle bir ayıp olur mu? Neyi tatmin ediyorsun? Neyi ortaya koyuyorsun?" dedi.