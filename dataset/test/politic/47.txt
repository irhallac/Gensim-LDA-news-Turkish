AK Parti Bursa Milletvekili Mustafa Esgin, TBMM Genel Kurulunda yaptığı konuşmada sağlık alanında yapılan hizmetleri eleştiren muhalefete seslenerek, "Sağlıkta 18 yıldır devrim niteliğinde hizmetler yapıyoruz. Bunları sizin görmenizi zaten beklemiyoruz. Milletimizin takdiri ve hayır duası bize yeter" diye konuştu.
AK Parti Bursa Milletvekili Mustafa Esgin, TBMM Genel Kurulu'nda Sağlık Bakanlığı bütçesi görüşülürken yaptığı konuşma sırasında muhalefete sert sözlerle yüklendi. Türkiye Büyük Millet Meclisi'nde devam eden 2021 bütçe görüşmelerinde önceki gün İçişleri Bakanlığı, Sağlık Bakanlığı ile Çevre ve Şehircilik Bakanlığı bütçeleri görüşüldü. TBMM'de, AK Parti Grubu adına kürsüde konuşma yapan AK Parti Bursa Milletvekili Mustafa Esgin, sağlık alanında 18 yıldır yapılan hizmetleri aktardı.