Cummhurbaşkanı Recep Tayyip Erdoğan, büyükşehir belediye başkanlarıyla bir araya geldi. 4 önemli isim, 4 ayrı sunum yaptı. AK Parti'nin Kızılcahamam kampında, 31 Mart seçimi ve önümüzdeki dönem yol haritası ele alındı. Belediye başkanlarına "Halktan kopmayın. Kibirden uzak durun. Halk ile aranıza koruma kalkanı koymayın. Telefonlarınızı 24 saat açık tutun. Gösterişten uzak durun. Çok sayıda koruma aracıyla gezmeyin" uyarıları yapıldı.
Bakan Soylu'dan terör uyarısı
İçişleri Bakanı Süleyman Soylu, seçim güvenliği başta olmak üzere terörle mücadeledeki tabloyu paylaştı. İçişleri Bakanlığı ile belediyeler arasındaki bağa vurgu yaptı. Özelikle terör, uyuşturucu ve suçla mücadele konusunda şehirlerde atılması gereken adımları anlattı. Doğu ve Güneydoğu'daki belediye başkanlarına seslendi. "En önemli görevleriniz terör örgütünün alanını daraltmaktır" dedi.