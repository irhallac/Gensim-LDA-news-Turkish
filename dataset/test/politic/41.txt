8 Cumhurbaşkanı, 29 kez değişen başbakan, 18 Adana valisi ile ve 8 belediye başkanı ve onlarca kaymakam ile birlikte 43 yıldır görev yapıyor
Muhtar Mehmet Avcı, mahallesinin 3 kilometrelik asfalt yolu ile birkaç eksiğini tamamlayıp görevini bırakmak istiyor

ADANA - Adana'nın Kozan ilçesinde 300 haneli Özbaşı Mahallesinin 70 yaşındaki muhtarı Mehmet Avcı, 1977 yılından bu yana 9 kez seçilerek ilçenin en uzun süre görev yapan muhtarı unvanını taşıyor.
8 cumhurbaşkanı 29 kez değişen ve darbe dönemlerinde de görev yapan başbakanlar dahil 14 başbakan ile aynı sürede görev yapan 18 Adana valisinin, ilçesinde 8 belediye başkanın değişimine tanıklık eden ve onlarca kaymakam ile çalışarak hala görevine devam eden Mehmet Avcı Süleyman Demirel'den aldığı takdir belgesini evinin başköşesinde sergiliyor.
Muhtar Avcı, Cumhurbaşkanı Recep Tayyip Erdoğan'ın muhtarlar buluşmasına 2 kez davet edildiğini ancak korona virüs salgını nedeniyle iptal edilen programlar yüzünden katılamadığını anlattı.