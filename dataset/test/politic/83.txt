AK Parti Genel Başkanvekili Numan Kurtulmuş, ABD'de Trump yönetiminin Türkiye'ye S-400 alımı nedeniyle uygulayacağı yaptırım kararlarına sert tepki gösterdi
Yaptırım kararının tek taraflı bir karar olduğunu söyleyen Kurtulmuş, "Türkiye Cumhuriyeti devleti olarak bunu reddediyoruz. Akıl dışı vahim bir karar. Etkileri az olacak" dedi. 
"KÖTÜ KOMŞU EV SAHİBİ YAPAR"
Bu tür yaptırımların Türkiye'nin savunma sanayiini güçlendirmeye yardımcı olacağını kaydeden Kurtulmuş, "Kötü komşu adamı ev sahibi yapar" diye konuştu.
"S-400 ZORUNLULUK"
Hükümetin S-400'lere karşı tutumuna da değinen Kurtulmuş, şunları kaydetti:
"Bizim buradaki tavrımız açık. Bu kadar büyük paralar vererek aldığımız S-400'leri laf olsun diye almadık. Türkiye burnunun dibinde terör örgütlerinin olduğu bir ülke. Türkiye'ye karşı hava saldırısı düzenlendiğinde önleyecek bir gücümüz olması zorunlu. Türkiye'nin hava savunma ihtiyacını karşılamıyorlar. Türkiye bir zorunluluk olarak S-400'e yönlendirilmiştir." 