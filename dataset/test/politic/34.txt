Yavuz Ağıralioğlu, Anayasa Mahkemesi üyesi Engin Yıldırım'ın tepki çeken tweetiyle ilgili değerlendirme yaptı. Ağıralioğlu, "Medeni bir ülkeyiz. Büyük imparatorluklar kurduk. Tarih içerisinde parmakla gösterilebilen milletlerden birisi biziz. Milletimizin büyüklüğüne, seciyesine uygun davranalım. Diyelim ki mevzisinin mevkisinin sorumluluğunu taşıyamamış münasebetsiz tweet atmış. Bunun da o mekanizma içerisinde tedbirini alan, disiplin soruşturması gerektiriyorsa onun da mekanizmalarını kuran ve işletebilen bir süreç var orada. O işlesin. Her mevzunun peşine bir hafta 10 gün memleketin enerjisini emecek, hukuk devleti olma görüntümüzü bozabilecek, devlet adamlarımızın ciddi devlet adamları olmadığına dair kanaat oluşturabilecek bu ucuzluktan kaçınmak lazım. Bence yanlış bir tweet. Böyle bir tweet atılmaz. Yargı mensupları tweet atamazlar. Devlet kurumları, arasında tweet atarak kendi itibarına suikast etmez; ayıptır, günahtır" dedi.