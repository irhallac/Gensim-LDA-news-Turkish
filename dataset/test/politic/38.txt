CHP Edirne Milletvekili Okan Gaytancıoğlu, "Kapatılsa çiftçinin haberi olmayacak bir bakanlığın bütçesini görüşüyoruz. Bakanlıkla çiftçinin bağı tamamen kopmuştur." dedi.
TBMM Genel Kurulu'nda Tarım ve Orman Bakanlığı, Gençlik ve Spor Bakanlığı ile Dışişleri Bakanlığı ve bakanlıklara bağlı kurumların bütçelerinin görüşmelerinde CHP'li milletvekilleri söz aldı.
CHP İzmir Milletvekili Kamil Okyay Sındır, yoksulluğu ortadan kaldırmak, gelir adaletini sağlamak, üretim ve istihdamı arttırmak, işsizliğe son vermek ya da bu alanlarda belirli bir düzeye ulaşmaktan bahsedilemeyeceğini savunarak, "Bu bütçede israf var, yandaş sermayenin kasaları ve faiz lobilerinin istikbali var." ifadesini kullandı.
Türkiye'nin sadece son 2 yılda 200 milyar dolara yakın küçüldüğünü, Merkez Bankasının net rezervinin Cumhuriyet tarihinin en büyük açığı ile eksi 57 milyar dolara ulaştığını söyleyen Sındır, devletin toplam borucunun da 2 trilyon liraya dayandığını dile getirdi.