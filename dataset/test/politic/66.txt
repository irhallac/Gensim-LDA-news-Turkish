İYİ Parti Genel Başkanı Meral Akşener, Halk TV ekranlarında gazeteci Özlem Gürses'in sunduğu "20. saat" programına konuk oldu. Burada gündeme ilişkin önemli açıklamalarda bulunan Akşener, "Güçlendirilmiş parlamenter sisteme geçiş için AK Parti ve İYİ Parti ittifak kurabilir mi?" sorusuna yanıt verdi.
"İTTİFAK DEĞİL MASA KURULABİLİR"
"İttifak demeyelim onun adına, masa kurulabilir" diyen Meral Akşener, CHP Genel Başkanı Kemal Kılıçdaroğlu'nun da masada olması şartını koştu.
Akşener, şu ifadeleri kullandı:
"Çünkü biz o zaman 16 Nisan 2017 referandumunda 'hayır' diyenler olarak o zaman parlamenter sistemin sorunları ortadan kaldırıldıktan sonra, eksiği gediği giderildikten sonra parlamenter sistemle yol yürünmesi gerektiğini savunarak referandumda çalıştık.
Ben 'hayırcı' kanattandım. Gerçekten çok sert bir mücadele geçirdik. O günlerde şahsen benim söylediklerimin, uyardıklarımın tamamı gerçekleşti bugün. Milletvekilinin kıymeti harbiyesi kalmayacak dedik, oldu. Atanmış, seçilmişlerin üzerinde tahakküm kuracak dedik, oldu. Ekonomi iyi zannetmeyin, iyi şeyler olmayacak dedik, oldu.