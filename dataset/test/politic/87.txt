CHP Genel Başkanı Kemal Kılıçdaroğlu, İzmir'de meydana  gelen ve çevre illerde de hissedilen deprem nedeniyle bölgedeki vatandaşlara  geçmiş olsun dileklerini iletti.   Kılıçdaroğlu, sosyal medya hesabından yaptığı paylaşımda, "İzmir’de  meydana gelen, çevre illerde de hissedilen deprem nedeniyle bölgedeki  vatandaşlarımıza geçmiş olsun dileklerimi iletiyorum. Dualarımız, can kaybının  olmaması için." ifadelerini kullandı.
CHP Genel Başkanı Kemal Kılıçdaroğlu, İzmir Büyükşehir  Belediye Başkanı Tunç Soyer'i arayarak deprem nedeniyle geçmiş olsun dileklerini  iletti.  CHP Basın Biriminden yapılan açıklamaya göre, Kılıçdaroğlu, İzmir'de  meydana gelen depremin ardından Soyer'i telefonla aradı.  Depremin meydana getirdiği hasar hakkında bilgi alan Kılıçdaroğlu,  Soyer'e geçmiş olsun dileklerini iletti.