MHP Genel Başkanı Devlet Bahçeli, Askıda Ekmek  Kampanyası'nın, siyasal bir tepki veya eleştiri değil, manevi bir görevi ifa  hassasiyeti, kardeşliği, hatırlamayı, paylaşmayı ve kader ortaklığını ifade  hasbiliği olduğunu söyledi. 
Bahçeli, partisinin grup toplantısında yaptığı konuşmada, İstanbul  Ticaret Odasında alınan bir karar doğrultusunda, ekmeğin kilogram fiyatının 6,25  liradan 7,50 liraya yükseldiğini anımsattı.
Bu durum karşısında parti olarak, özellikle İstanbul’da "Askıda Ekmek  Kampanyası"nı başlatıp dar ve orta gelirli vatandaşlara, güçleri nispetinde,  onları incitmeden, izzet-i nefislerini zedelemeden destek olmaya gayret  ettiklerini belirten Bahçeli, "Bir elin verdiğini diğer elin görmemesine özen  gösterdik." dedi.
 