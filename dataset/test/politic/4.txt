CHP lideri Kılıçdaroğlu, genel merkezde basın toplantısı düzenledi. Toplantının konusunun eğitim olduğuna dikkat çeken Kılıçdaroğlu, eğitimin kişiye, aileye ve topluma sınıf atlatan en önemli alan olduğunu vurguladı.
Kılıçdaroğlu, "Eğitimden vazgeçen hiçbir ülke yoktur. Eğitim hepimizin sorunlarına karşı çözüm arayacağımız en temel alanlardan birisidir. Dolayısıyla eğitim sıcak siyasetin konusu olmaz. Hepimizin çocukları okula gidiyor. Her anne baba çocuğunun iyi bir eğitim almasını ister, başarılı olmasını ister, öğretmenin bütün emeğini çocuğuna harcamasını ister. Dolayısıyla her aile çocuğu iyi bir eğitim alsın diye her türlü fedakarlığı rahatlıkla yapar" dedi.