CHP Genel Başkanı Kılıçdaroğlu, partisinin TBMM Grup Toplantısı'nda yaptığı konuşmada, bugün son yolculuğa uğurlanan Bekir Coşkun'un yiğit bir gazeteci olduğunu belirtti. Kılıçdaroğlu, "Bekir Coşkun, adaletten, haktan, hukuktan yana olan bir gazeteci. Sadece insan haklarını değil canlı olan herkesin hakkını ve hukukunu savunan bir gazeteci. Ağacın, kuşun, kedinin, köpeğin, her şeyin korunması gerektiğini söyleyen bir gazeteci" diye konuştu. 
CHP lideri Kılıçdaroğlu, Kuzey Kıbrıs Türk Cumhuriyeti'nde yapılan seçimi kazanan Cumhurbaşkanı Ersin Tatar'ı tebrik ederek, "Demokratik bir yarış gerçekleşti. Sayın Ersin Tatar cumhurbaşkanlığına seçildi. Kendisini hem Twitter üzerinden hem de doğrudan telefonla kutladım. Başarılarının sürekli olması hepimizin ortak arzusu. Umuyoruz ve diliyoruz, Kıbrıs'ın tanınması konusunda çok daha geniş, köklü bir çabayı hayata geçirir" dedi. 