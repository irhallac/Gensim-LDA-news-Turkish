Türkiye Sanayici ve İş İnsanları Derneği'nin (TÜSİAD) Yüksek İstişare Konseyi (YİK) toplantısında YİK Başkanı Tuncay Özilhan, "Faiz oranlarını kalıcı olarak düşürmek istiyorsak enflasyonu düşürmemiz, ekonomik reformları yapmamız, siyasi ve jeopolitik riskleri hafifletmemiz ve öngörülebilirliği sağlayacak olan hukuk reformlarını tamamlamamız gerekiyor." diye konuştu.
Üretimi artırmak için reel faiz oranlarının yüksek değil elverişli bir seviyede olduğu bir ortama ihtiyaç duyulduğunu vurgulayan Özilhan, makroekonomik istikrarın ciddi ölçüde bozulduğu durumlarda, şok tedavisi olarak faiz artışının kaçınılmaz olduğunu belirtti.