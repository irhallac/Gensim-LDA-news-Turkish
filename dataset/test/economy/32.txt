Enerji ve Tabii Kaynaklar Bakanı Dönmez, ekim sonu itibarıyla kurulu gücün yüzde 9'u ve yenilenebilir enerji kurulu gücünün yüzde 17,5'inin rüzgar enerjisinden oluştuğunu, bu santrallerle 9,6 milyon hanenin elektrik tüketiminin sağlandığını söyledi.
Enerji ve Tabii Kaynaklar Bakanı Fatih Dönmez, Türkiye Rüzgar Enerjisi Birliği (TÜREB) tarafından dijital ortamda düzenlenen 9. Türkiye Rüzgar Enerjisi Kongresi'nde konuştu.
Dünyada 650 bin megavat rüzgar kurulu gücü bulunduğunu anlatan Dönmez, bu kapasitenin her yıl yaklaşık 50-60 bin megavat arttığını söyledi.