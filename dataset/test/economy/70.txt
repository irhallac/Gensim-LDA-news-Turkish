Orka Holding Yönetim Kurulu Başkanı Süleyman Orakçıoğlu koronavirüs salgınında ikinci dalga kısıtlamaların işleri yüzde 70 etkilediğini ve alışveriş merkezlerindeki kira anlaşmaların revize edilmesi gerektiğini söyledi.
Bloomberg HT’ye konuk olan Orakçıoğlu, yeni kısıtlamaların etkisini değerlendirdi.
Orakçıoğlu şunları söyledi:
“En azından Ekim sonuna kadar pandeminin etkisini azaltma konusunda hem bizlerin hem de hükümetin aldığı önlemler önemliydi. Ancak biz ikinci dalganın bu kadar etkili olabileceğini beklemiyorduk. İkinci Dalga biraz daha fırtınalı geldi diyebiliriz. Aralık ayındaki kapanmalar, kısıtlamalar ister istemez işleri ister istemez yüzde 60-70 oranında etkiliyor ve bu etkileşim önümüzdeki dönemlerde de tam kapatma olursa daha da artarak devam edecek gibi. O yüzden bu süreci dikkatle izlemek lazım.