2021 Yılı Cumhurbaşkanlığı Yıllık Programı'nda, gelecek yıl mali piyasalarda yürütülecek faaliyet ve projeler ile bu alandaki hedeflere de yer verildi
Programdan yapılan derlemeye göre, reel sektörün finansman ihtiyacına düşük maliyetle cevap verebilen, farklı nitelikteki finansal araçları güvenilir kurumlar aracılığıyla geniş bir yatırımcı tabanına sunabilen ve İstanbul'un cazip bir küresel finans merkezi olma hedefini destekleyen, kurumsal yapısı güçlü bir finansal sektörün oluşturulması temel amaç olarak belirlendi.
Finansal sektörün reel sektörün finansmanındaki etkinliği artırılacak ve reel sektörün sermaye piyasasından ve Bankacılık Düzenleme ve Denetleme Kurumu (BDDK) gözetimindeki banka dışı finansal kuruluşlardan fon kullanması özendirilecek.
Bu doğrultuda Borsa İstanbul Özel Pazar şirketlerine yapılan yatırımlar, belirli bir orana kadar, yatırım yapan şirketlerin dönem kazancından düşülecek. İlgili bakanlık ve kurumlar yasal düzenleme için teknik çalışmalar yapılacak.