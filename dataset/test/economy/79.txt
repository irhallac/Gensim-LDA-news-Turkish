Türkiye'de 17 yıl önce kurulan Bireysel Emeklilik Sistemi (BES) o günden sonra özellikle ekonominin küçüldüğü, faiz oranlarının yükseldiği dönemde tartışıldı. Ancak sisteme kurulduğu günden bugüne bakıldığında tasarrufunu BES'te değerlendirmeyi seçenleri pişman etmediğini ortaya koydu. Bireysel Emeklilik Sistemi'ne güvenip yatırım yapan vatandaşın birikimi o günden bu yana ortalamada nominal olarak yüzde 769 arttı. Biraz riske girip endeks fonları seçen vatandaşın geliri yüzde 1000'i geçti. En düşük getiri ise yüzde 552 ile garantili kazancı tercih eden vatandaşların fonlarında meydana geldi.Enflasyondan arındırdığımızda BES fonları ortalama yüzde 116, endeks fonları seçenler yüzde 209, hisse fonları seçenler yüzde 117, dengeli fonları seçenler yüzde 167 kazanç sağladı. Likit fonları seçenlerin tasarrufu 17 yılda reel olarak yüzde 55 arttı. Döviz içeren kamu dış borçlanma fonları yüzde 175 kazanç sağladı. Son zamanlarda en çok değer kazanan fonlardan altın fonu ise 17 yıl önce tabii ki yoktu. Son 5 yılda altın fonlarının getirisi yüzde 336 oldu. Üstelik bu rakamlara yüzde 25'lik devlet katkısı ve onun getirisi dahil değil.