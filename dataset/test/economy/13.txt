Kasım'da 2020 yılının en yüksek seviyesine çıkan enflasyon verilerinin ardından gözler Türkiye Cumhuriyet Merkez Bankası'na çevrilirken ekonomistler bu aşamada para politikasına dair iletişimin oldukça önemli olduğunu belirtti.
Bloomberg HT'ye enflasyon verilerini değerlendiren Garanti BBVA Yardımcı Başekonomisti Seda Güler Mert oluşturulan güçlü iletişim sinyalinin avantajlarının söz konusu olduğunu dolayısıyla gıda enflasyonunun geçici etkisi ve kurdaki istikrarın önümüzdeki aylarda kura yansıyacağı yönünde güçlü bir iletişim yapılabilirse faiz artışına gerek kalmayabileceğini söyledi. Güler Mert, "Bu durum biraz piyasa tepkisine bağlı olacaktır. Bu noktada iletişim çok önemli. Verilerin açıklanmasının ardından piyasanın hızlı bir reaksiyon verdiğini gördük. Bunun devamı gelirse faizlerde ufak bir ayarlama gerekebilir" yorumunu yaptı.
