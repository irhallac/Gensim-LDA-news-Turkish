VakıfBank ve Fransız Kalkınma Ajansı (AFD), "Yeşil Konut Projesi" kapsamında 200 milyon euro tutarında yeni bir anlaşmaya imza attı.
VakıfBank ve AFD üst düzey yöneticilerinin katılımıyla gerçekleşen imza töreninde konuşan VakıfBank Genel Müdürü Abdi Serdar Üstünsalih, “AFD ile ilk iş birliğimiz 2017 yılında imzaladığımız kredi ile başlamıştı. Şimdi ise ülkemiz için çok önemli olan ‘Yeşil Konut Projesi’ için yeni bir anlaşma imzalamış bulunmaktayız. Bu alanda son olarak Aralık ayının başında 750 milyon ABD doları tutarında mevduat bankaları tarafından gerçekleştirilen ilk Sürdürülebilir Eurobond ihracını başarıyla gerçekleştirmiştik.” dedi.