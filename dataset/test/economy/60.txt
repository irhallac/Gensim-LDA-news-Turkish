Enerji Piyasası Düzenleme Kurumu (EPDK), Elektrik Dağıtım Hizmetleri Derneği (ELDER) ve ODTÜ TEKNOKENT iş birliğinde bir program başlatıldı. Adı, "Enerjim Sensin Hızlandırma Programı".
Program ile girişimciler, girişimci adayları veya startup'lar erken aşamadaki yenilikçi iş fikirlerini elektrik dağıtım sektörüne tanıtma fırsatı yakalayacak.
Programa başvurular, 20 Aralık Pazar gününe kadar ELDER ve ODTÜ TEKNOKENT’in sosyal medya hesaplarından paylaşılan link üzerinden yapılabilecek.
Program sonunda başarılı olan girişimlere ELDER tarafından 300 bin lira ödül verilerek yenilikçi iş fikirlerinin ve Ar-Ge projelerinin desteklenmesi sağlanacak. Diğer kurumlar tarafından verilecek para ödülleri ileri bir tarihte duyurulacak.
Enerji sektörüne yeni girişimciler kazandırılacak
ELDER Yönetim Kurulu Başkanı Serhat Çeçen, ELDER’in enerji sektöründe inovasyonun öncüsü olma misyonu doğrultusunda söz konusu programı hayata geçirdiklerini söyleyerek, "Sektörün inovasyon merkezi olma vizyonu doğrultusunda ELDER, ülkemiz enerji piyasasının başrol oyuncusu EPDK ve Türkiye'nin ilk ve öncü teknoparkı ODTÜ TEKNOKENT ile güçlerini birleştirerek enerji sektörüne yeni girişimciler kazandırmaya hazırlanıyor" sözlerini kullandı