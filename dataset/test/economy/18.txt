Enflasyon beklentilerin oldukça üzerinde geldi
Tüketici fiyat endeksi Kasım'da geçen yılın aynı dönemine göre yüzde 14,03 artış gösterdi. Bir önceki aya göre artış yüzde 2,3 olarak kaydedildi. Ekonomistlerin beklentisi yıllık bazda yüzde 12,7; aylık bazda yüzde 1,1 artış yönündeydi.
Kasım'da çekirdek enflasyon yıllık yüzde 13,26 olarak kaydedildi. Ekim ayında bu rakam yüzde 11,48 olmuştu. Gıda fiyatlarında bir önceki yılın aynı dönemine göre yüzde 21,08'lik artış gerçekleşti.