Kasım ayı yurt içi piyasalarda hızlı hareketlerin yaşandığı bir ay olarak kayıtlara geçerken piyasalar bu aya ilişkin enflasyon verilerine odaklandı.
Kasım’da ekonomi yönetiminde yaşanan değişiklikler, takip eden dönemde kurda gerçekleşen gerileme ve Türkiye Cumhuriyet Merkez Bankası’nın faiz artışı sonrası enflasyondan gelecek ilk sinyaller dikkatle izlenecek.
İşte Kasım ayı enflasyon verisi açıklanmadan önce bilmeniz gereken gelişmeler…
Ekonomistler enflasyonda 2020 zirvesini öngördü
Ekonomistler Kasım'da tüketici fiyatlarındaki yıllık artışın yılın en yüksek seviyesine ulaşacağını öngördü.
Bloomberg HT enflasyon anketine göre ekoomistlerin medyan beklentisi Kasım ayında tüketici fiyat endeksinin bir önceki aya göre yüzde 1,1, bir önceki yılın aynı dönemine göre ise yüzde 12,7 artacağı yönünde oluştu.