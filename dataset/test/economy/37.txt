Asgari ücret tespit komisyonu 2021 yılında uygulanacak asgari ücreti belirlemek üzere bugün ikinci toplantısını Türkiye İşveren Sendikaları Konfederasyonu’nun (TİSK) ev sahipliğinde yapacak. Asgari ücretle çalışan yaklaşık 7 milyon işçinin yanı sıra pek çok kesim 2021 yılında asgari ücret ne olacak sorusunun cevabını merak ediyor. Türkiye İstatistik Kurumu (TÜİK) geçen yıl bir işçinin aylık asgari geçim tutarını geçen yıl 2331 lira olarak belirlemişti. TÜİK’in bugünkü veya gelecek haftaki toplantısında yeni asgari geçim tutarı rakamını açıklaması bekleniyor.

Son yıllara baktığımızda asgari ücretin genellikle bir önceki yıl enflasyonunun 2 -3 puan üzerinde artırıldığını görüyoruz. Merkez Bankası son raporunda 2020 yılı enflasyon tahminini yüzde 12.1 olarak revize etti. Ancak, TÜİK’in açıkladığı kasım ayı enflasyon verilerine göre, 11 aylık dönemde enflasyon yüzde 13.19, yıllık bazda enflasyon ise yüzde 14.03 oldu.Sosyal Güvenlik Kurumu’na ( SGK) yapılan askerlik, doğum, yurt dışı borçlanması primleri asgari ücret ile bunun 7.5 katı üzerinden belirleniyor. Borçlanma yapan kişi, prime esas kazanç tutarını bu alt ve üst sınırlar içinde kendisi belirliyor. Bir günlük en düşük prim tutarı, günlük asgari ücretin yüzde 32’si oranında. Borçlanmayı bu yıl yapanlar günlük en düşük 31.39 TL prim ödemek zorunda. Prim tavanı tutarı ise günlük 235.44 TL’yi buluyor.