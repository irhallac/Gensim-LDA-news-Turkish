Avrupa Borsaları, İngiltere ve Avrupa Birliği'nin (AB) Brexit sonrası bir ticaret anlaşması olasılığı konusunda karamsar bir tavır sergilemeleri üzerine haftanın son işlem gününü düşüşle tamamladı.

Kapanışta, perakende şirketlerinin hisselerinde yoğunlaşan satış sonrası gösterge endeksi Stoxx Europe 600 yüzde 0,35 azalarak 395,9 puandan kapandı. Stoxx 600 perakende endeksinin günü yüzde 1,77 değer kaybederek kapatması dikkati çekti.

Fransa'da CAC 40 endeksi yüzde 0,39 azalarak 5.527,984 puana geriledi. İngiltere'de FTSE 100 endeksi günü yüzde 0,33’lük düşüşle 5.929,18 seviyesinden tamamladı.

İtalya'da FTSE MIB 30 endeksi yüzde 0,16 değer kaybederek 21.976,12 ve Almanya DAX 30 endeksi günü yüzde 0,27 düşerek 13.630,51 seviyesinden kapattı.