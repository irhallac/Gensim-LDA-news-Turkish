Koronavirüs sebebiyle 2020'de büyük kayıplar yaşayan Avrupa otomobil pazarı, Kasım ayında yüzde 13.5 oranında daraldı. Otomotiv Distribütörleri Derneği (ODD) verilerine göre, Avrupa genelinde geçtiğimiz ay 1 milyon 47 bin 409 otomobil satıldı.

Avrupa'daki otomobil satışları Ocak-Kasım döneminde ise yüzde 26.1 oranında azaldı ve 10 milyon 746 bin 293 adet seviyesine geriledi.

Aynı dönemde Türkiye otomobil pazarı yüzde 67.3 oranında büyüme göstererek, Avrupa otomobil satışları sıralamasında 6'ıncı ülke olarak yer aldı. Türkiye'de Ocak-Kasım ayları arasında 529 bin 388 adet otomobil satılmıştı.