Tarım ve Orman Bakanlığından yapılan açıklamaya göre, Tarım ve Orman Bakanı Bekir Pakdemirli, Türkiye Odalar ve Borsalar Birliğinin (TOBB) Tarım ve Hayvancılık Sektör Meclisleri toplantısında konuştu.
Pakdemirli, buradaki konuşmasında, tarımda oluşturdukları güçlü altyapının avantajlarını pandemi sürecinde gördüklerini belirterek, bu süreçte, pek çok ülkede raflar boş kalırken, Türkiye'de tarım ve gıda sektöründe hiçbir sıkıntı yaşamadıklarını söyledi.
Perakende zincirlerini hızlı ve doğru yönlendirdiklerini kaydeden Pakdemirli, "Tarlada, bahçede, serada, ahırda ve merada üretimin devam etmesini sağladık. Pandemi sürecini şu ana kadar başarıyla yürüttük. Son yayımlanan genelgede sektörlerimizi ilgilendiren yeni tedbirler bulunuyor. Üretim ve imalat tesisleri saat sınırı olmadan açık kalabilecek. Bitkisel ve hayvansal üretimi yapanlar yine yasaklardan muaf olacak" dedi