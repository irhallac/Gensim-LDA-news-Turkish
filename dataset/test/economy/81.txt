Yeni tip koronavirüs (Covid-19) salgınının cep telefonu satışlarına etkisi ortaya çıktı. Türkiye’de yılda ortalama 10-11 milyon dolayında cep telefonu satılıyor. Bunun büyük bölümünü “akıllı” telefonlar oluşturuyor. Peki, pandeminin cep telefonu satışlarına etkisi ne oldu? Şubat ayında 979 bin cep telefonu satıldı. Salgın nedeniyle kapanmanın yaşandığı Mart’ta ve Nisan’da aylık bazda satışlar dip yaptı. Mart’ta, 727 bine, Nisan’da 591 bine geriledi. Satışlar, izleyen aylarda toparladı. Aylık, 950 bin ile 1 milyon aralığına oturdu. Geçen yıl ocak-ekim döneminde 9 milyon 80 bin, bu yıl aynı dönemde 8 milyon 972 bin cep telefonu satışı gerçekleştirildi. Türkiye pazarında Samsung liderliğini sürdürdü. Türkiye’de toplam mobil abone sayısı da 82 milyon.