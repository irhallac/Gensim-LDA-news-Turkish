Açılışta Dow Jones endeksi, yüzde 0,05 artışla 30.317,80 puandan işlem gördü.
S&P 500 endeksi yüzde 0,02 artarak 3.723,13 puandan ve Nasdaq endeksi yüzde 0,25 yükselişle 12.797,24 puandan işlem görmeye başladı.
Yeni tip koronavirüs (Kovid-19) salgınının ekonomik etkilerine yönelik destek paketine dair beklentiler piyasaların odağındaki yerini korudu.
Cumhuriyetçiler ve Demokratlar yaklaşık 900 milyar dolarlık ekonomik destek paketinde anlaşmanın eşiğine gelirken, ABD Senatosu Çoğunluk Lideri Cumhuriyetçi Mitch McConnell dün anlaşmanın "yakın göründüğünü" söyledi.
ABD Kongresi'nin destek paketi üzerinde "büyük olasılıkla" hafta sonu da çalışacağını belirten McConnell, destek paketi ve bütçe tasarısını onaylamak için zaman kazanmak amacıyla kısa vadeli bir finansman önleminin gerekebileceğini bildirdi.