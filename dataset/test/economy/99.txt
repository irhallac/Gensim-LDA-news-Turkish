Türkiye'de hızlanan halka arz gündeminin öne çıkan şirketlernden biri olan Arzum'da izahname ve fiyat tespit raporu yatırımcıların dikkatine sunuldu.
Halka arzın lider aracı kurumu Yapı Kredi Yatırım tarafından Kamuyu Aydınlatma Platformu'nda yer alan belgelerde şirkete ilişkin finansal detaylar paylaşıldı.
Buna göre şirketin hasılatı 30 Eylül 2020 tarihinde son bulan 9 aylık dönemde bir önceki yılın aynı dönemine göre yüzde 37,7 artış kaydederek 435,3 milyon TL oldu. Şirketin brüt kârı ise 2020'nin ilk 9 aylık döneminde yıllık yüzde 44,3 artışla 139,9 milyon TL'ye yükseldi. Aynı dönemde şirketin brüt kâr marjı yüzde 32,1 olarak kaydedildi.