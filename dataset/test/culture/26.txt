Yerli Düşünce Derneği tarafından düzenlenen "4. Türk Filmleri Haftası-Bişkek" sinemaseverlerle buluştu.
Kültür ve Turizm Bakanlığı Sinema Genel Müdürlüğünün katkılarıyla gerçekleştirilen etkinliğin açılış programı, derneğin YouTube hesabından canlı yayınlandı.
Türk Filmleri Haftası Genel Koordinatörü Öner Kılıç, Kırgızistan'da yüz yüze yapmayı planladıkları etkinliği salgın tedbirleri nedeniyle ertelediklerini ve daha sonra çevrim içi yapmaya karar verdiklerini söyledi.
Etkinliğin bol etkileşimli ve faydalı geçmesini istediklerini dile getiren Kılıç, "Türk Filmleri Haftası'nı yüz yüze yaptığımızda etkileşim daha fazla oluyordu. Türkiye'den giden ve Kırgızistan'daki yönetmen ve yapımcı arkadaşlar bir araya gelerek ortak projeler üzerinde tartışma imkanı buluyordu. Umarım bu çevrim içi etkinlikte de etkileşimde bulunuruz." ifadesini kullandı.