Cumhurbaşkanlığı Senfoni Orkestrası yenileniyor. Yeni binanın açılışını bugün Cumhurbaşkanı Recep Tayyip Erdoğan yapacak. Kültür ve Turizm Bakanı Mehmet Nuri Ersoy da CSO'daki yeni döneme ilişkin bilgi verdi.
Geleceğin müzisyenleri yetişecek, üniversite mezunlarına tecrübe kazandırmak için akademi kurulacak.
Cumhurbaşkanlığı Senfoni Orkestrası'nda (CSO) yeni binayla konsept de değişecek.
"Dünyada ses getiren konserlere imza atacağız"
Kültür ve Turizm Bakanı Mehmet Nuri Ersoy, gazete ve televizyonların Ankara temsilcileriyle CSO’nun yeni binasında buluştu. Cumhurbaşkanı Erdoğan’ın açılışını yapacağı binayı gazetecilere gezdirdi.
Bakan Ersoy, "2023 kişi kapasiteli, ama biz 300 kişiyle sınırlıyoruz, çok limitli alıyoruz. Pandemiden sonra biz burada hafta içi, hafta sonu çok düzenli konserlere imza atacağız, dünyada ses getiren konserlere imza atacağız, yurt dışından da birçok grubun buraya gelmesini sağlayacağız. Bu bizim Türkiye’deki gurumuz, yurt dışındaki de sesimiz olacak inşallah" dedi.