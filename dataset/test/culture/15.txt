Dünyanın en büyük mozaik müzelerinden Zeugma Mozaik Müzesi başta olmak üzere yöre kültürünü tanıtan Gaziantep'teki müzeler yerli ve yabancı turistlerin ilgisini çekiyor.
Cumhurbaşkanlığı Kültür ve Sanat Büyük Ödülü'ne sahip Zeugma Müzesi'ni gezen ziyaretçiler, "Çingene Kızı", "Mars heykeli", Roma dönemine ait çeşmeler ve Fırat Nehri kenarındaki villalarda bulunan mozaikleri görme fırsatı buluyor.Antep mutfağının araç gereçlerinden, kullanılan yemek malzemelerine ve pişirme yöntemlerinden erzakların saklanmasına kadar, mutfak kültürünün anlatıldığı Emine Göğüş Mutfak Müzesi de kentin gastronomi çeşitliliğine ışık tutuluyor.
Osmanlı hamam mimarisi ve kültürünün en güzel örneklerinden olan ve Lala Mustafa Paşa tarafından 1577 yılında yaptırılan, Büyükşehir Belediyesince 2015'te restorasyonu yaptırılarak müzeye dönüştürülen Hamam Müzesi ise ziyaretçilerine farklı bir atmosfer sunuyor.