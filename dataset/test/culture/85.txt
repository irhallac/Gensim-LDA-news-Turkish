Manisa'da, tarihi milattan önce 8. yüzyıla kadar uzanan Aigai Antik Kenti'nde yürütülen arkeolojik çalışmalar, Türk Tarih Kurumu Başkanlığının sağladığı destekle 12 ay devam edecek.
Yunusemre ilçesi Yuntdağı bölgesinde Aiol halkı tarafından Batı Anadolu'da kurulan 12 kentten biri olan Aigai Antik Kenti'ndeki kazı çalışmaları, Türk Tarih Kurumu tarafından desteklenmeye başladı.
Kazılara ve arkeolojik çalışmalara finansal katkının yanında 4 arkeolog ile bir restoratör istihdamı desteği de verecek kurum, antik kentte ve kazı evinde bugüne kadar yaklaşık 3 ay yapılabilen çalışmaların, yılın tamamına yayılmasını sağlayacak.Kazı başkanı ve Manisa Celal Bayar Üniversitesi Fen-Edebiyat Fakültesi Arkeoloji Bölümü Öğretim Üyesi Doç. Dr. Yusuf Sezgin, 2020 yılı kazı çalışmalarını yeni tip koronavirüs salgını nedeniyle kısıtlı imkanlarla geçirirken Türk Tarih Kurumu Başkanlığından gelen haberle mutlu olduklarını söyledi.