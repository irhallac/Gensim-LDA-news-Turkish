23. Uçan Süpürge Uluslararası Kadın Filmleri Festivali'nin açılışı video konferans yöntemiyle gerçekleştirildi. Açılışta Nükhet Duru evinden canlı yayına katılırken Ece Dizdar ve Yetkin Dikinciler törenin sunuculuğunu yaptı.
Uçan Süpürge Vakfı tarafından yapılan açılış, şarkıcı Nükhet Duru'nun müzik dinletisi ve festivalin onursal başkanı Türkan Şoray'ın konuşmasıyla başladı.
Şoray, çoğu son bir yıl içinde çekilen festival kapsamındaki kadın filmlerinin herkesi sevgi ve barışta birleştirilmesi dileğinde bulundu.
Törenin sunuculuğunu Ece Dizdar ve Yetkin Dikinciler yaptı.
Bu yıl 1301 film başvurusu yapılan festivalin açılışında, yarışmalı bölümde yer alacak filmlerin kısa gösterimleri yapıldı.Ödül sahipleriyle canlı bağlantı
Geçen hafta isimleri açıklanan ödül sahipleri ile bağlantı kuruldu ve ödüle ilişkin görüşleri alındı. "Genç Cadı Ödülü"nün sahibi Cemre Ebüzziya, ödüle layık görüldüğü için duyduğu mutluluğu dile getirdi. Ebüzziya, ödülü annesine ithaf ettiğini dile getirdi.
"Bilge Olgaç Başarı Ödülü"nün üç sahibinden biri olan senarist ve yönetmen Handan İpekçi, salgın hastalık döneminde festivalin düzenlenmesinden ve ödül almaktan çok mutlu olduğunu söyledi.