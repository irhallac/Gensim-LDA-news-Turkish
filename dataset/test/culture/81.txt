BB'nin yaklaşık 6,5 milyon liraya satın aldığı Fatih Sultan Mehmet portresi İstanbul'a getiriliyor. İBB Kültür Daire Başkanı Mahir Polat, portreyi getirmek üzere Londra'ya yola çıktığını duyurarak, "540 yaşında bir rönesans hakikati başladığı yere, yuvasına dönüyor" dedi.
İstanbul Büyükşehir Belediyesi (İBB) Haziran ayında National Gallery’de sergilenen Fatih Sultan Mehmet portresini katıldığı müzayedede satın almıştı. Uzun yıllar sonra İstanbul’da sergilenecek eseri getirmek üzere İBB Kültür Daire Başkanı Mahir Polat’ın yola çıktığı duyuruldu.
“Eve dönüş hikayesi başlasın” diyerek bir paylaşımda bulunan Mahir Polat, “540 yaşında bir rönesans hakikati başladığı yere, yuvasına dönüyor. Fatih Sultan Mehmet portresini yüzyıllar süren gizem dolu yolculuğu sonrasında evine, İstanbul'a getirmek için birazdan İBB'yi temsilen Londra'ya uçuyoruz” mesajına yer verdi; ‘İstanbul Rönesansı’ etiketini kullandı.
6.5 milyon liraya satın alınmışt
İtalyan ressam Gentile Bellini tarafından 1480 yılında yapılan ve Fatih'in başka bir kişi ile resmedilen tek portresi olan eser, İngiltere'nin başkenti Londra'daki dünyaca ünlü Christie's salonundaki müzayedede alıcıların beğenisine Haziran ayında sunulmuştu.