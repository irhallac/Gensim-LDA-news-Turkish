Mardin'in Derik ilçesinin Göktaş Mahallesi'nde kaçak kazıda bulunan ve 396 yılında inşa edilen kiliseye ait olduğu belirlenen mozaikleri kurtarma kazısı başlatıldı.
Mardin'e 55 kilometre uzaklıktaki Göktaş Mahallesi kırsalında, 18 Eylül 2019'da define için kaçak kazı yapıldığı ihbarı üzerine bölgeye jandarma ekipleri sevk edildi. Üzerinde farklı figürlerin yer aldığı mozaiklerin bulunduğu bölge sit alanı ilan edildi.
Bölgede Mardin Müze Müdürü Abdulgani Tarkan başkanlığında, uzman arkeolog ve sanat tarihçisi Volkan Bağlayıcı, 5 işçi, Diyarbakır Restorasyon ve Konservasyon Bölge Laboratuvarı Müdürlüğü'nden de ekiplerin katılımıyla 5 Temmuz'da kurtarma kazısı başlatıldı.Yürütülen kazıda insan ve hayvan figürleri, geometrik ve bitkisel motiflerin yanı sıra 9 satırlı Estrangelo stilinde kitabesi bulunan mozaik tabanlı bazilikal planlı bir kilise ortaya çıkarıldı
Mozaikli alanda biri omuzunda av hayvanı taşıyan, diğeri ise bir elinde kuş, diğer elinde horoz tutan iki insan figürünün arasındaki yazıda "nisan", biri elinde meyve sepeti, diğeri ise orak taşıyan iki insan figürünün güneyindeki yazıda ise "haziran" yazısı tespit edildi.