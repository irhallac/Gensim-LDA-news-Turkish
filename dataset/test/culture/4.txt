Edirne'de Kanuni Sultan Süleyman'ın sadrazamı Rüstem Paşa tarafından Mimar Sinan'a yaptırılan Rüstempaşa Kervansarayı, işletmecisi tarafından restore ettirildi.
Misafirlerine konaklama ve restoran hizmeti veren, dikdörtgen avlunun çevresinde iki katlı odaların bulunduğu kervansaray, görkemiyle ziyaretçilerin ilgi odağı oluyor.İşletme Müdürü Yusuf Çavdar, Osmanlı yadigarı kervansarayı tarihe sadık kalarak restore ettirdiklerini söyledi.
Yaklaşık 2 yıllık restorasyon sürecinin ardından tarihi yapıyı konuklarına açtıklarını belirten Çavdar, "1561 yılında yapılan tarihi kervansaray günümüze kadar farklı hizmetler vermiş. Biz de burada konuklarımıza tarihi anlatmayı değil, tarihi yaşatmayı hedefliyoruz" dedi.
Turistlerin ilgisini çekiyor
Yusuf Çavdar, restorasyon sonrası kervansarayı ziyaret eden yerli ve yabancı turistlerin yapıya hayran kaldığını anlattı.