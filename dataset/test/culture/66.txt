İstanbul'un görkemli tarihsel yapılarından Yerebatan Sarnıcı’ndaki gergi güçlendirme projesi, Koruma Kurulu tarafından onaylanmadığı için gerçekleştirilemiyor.
Bianet'in haberine göre, çökme tehlikesi bulunan Dünya Miras Listesi’ndeki Yerebatan Sarnıcı için İstanbul Büyükşehir Belediyesi (İBB),  hemen uygulama yapmak üzere gergi güçlendirme projeleri hazırladı.  
Proje, onay alması zorunlu olan Koruma Bölge Kurulu’na 23 Ekim 2020’de iletildi. Bu tarihten bu yana geçen 57 günlük süre geçmesine rağmen çalışma henüz onaylanmadı. İBB Genel Sekreter Yardımcısı Mahir Polat, yapının mevcut risk durumu ve yapılması gerekenlerle ilgili kamuoyunu bilgilendirmek için yarın (20 Aralık 2020, Pazar)Yerebatan Sarnıcı’nda bir basın açıklaması yapacak.