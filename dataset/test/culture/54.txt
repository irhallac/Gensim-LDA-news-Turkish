DTSO Turizm Platformu, tarihi Zerzevan Kalesi’nin UNESCO Dünya Kültür Mirası listesine alınması ve 2021 yılının Zerzevan Yılı olması için harekete geçti.
Diyarbakır Ticaret ve Sanayi Odası (DTSO) Turizm Platformu, Diyarbakır’ın tarihi ve kültürel yapısının tanıtımını yapmak ve turizm potansiyelini ekonomik kazanıma dönüştürmek için çalışmalarına hız verdi. 2019 yılından bu yana çalışmalarını sürdüren Turizm Platformu, 2020 yılının ilk toplantısını gerçekleştirdi. Kamu ve özel sektör temsilcilerinin de içerisinde yer aldığı Turizm Platformu, kent içi ve kırsal alanda yer alan tarihi mekânların tanıtımı konusunu üzerinde yoğunlaşarak, 2021 yılının Kültür ve Turizm Bakanlığı tarafından 'Zerzevan Yılı' ilan edilmesi için çalışmaların başlatılması kararı aldı.
Gerekli başvurular yapıldı
Zerzevan Kalesi’nin UNESCO Dünya Kültür Mirası listesine alınması için de gerekli başvurular yapan platform, Zerzevan’ın önce geçici ardından kalıcı UNESCO Dünya Mirası Listesi’ne alınması için de hazırlıkların yapılması konusunda görüş birliğine vardı.