İstanbul Modern'in koleksiyon sergisinde, 1950 sonrası Türkiye sanat ortamındaki soyut ve figüratif resmin gelişimi ile doğa ve çevre üzerinden şekillenen çağdaş sanat yapıtları bir araya geldi.
Müzenin ikinci katında resim, heykel, video, yerleştirme, fotoğraf gibi farklı disiplinlerde doğa kültürünün izini süren, çevre sorunlarına duyarlı sanatçıların yakın dönemde ürettiği çalışmalara odaklanılıyor.
Üçüncü katta katta ise 1950 sonrası Türkiye sanat ortamındaki soyut ve figüratif resmin gelişimi, kronolojik bir akış içerisinde, ikonik örnekler üzerinden sergileniyor.
İlk kez izleyiciyle buluşacak yapıtlar
Sergide, farklı kuşaklardan 30 sanatçı ve 2 sanatçı ikilisinin, bazıları ilk kez sanatseverlerle buluşacak 40 yapıtı bulunuyor.