Karabük'ün Eflani ilçesinde Candaroğulları Beyliği döneminde İsmail Bey tarafından 1451 yılında kesme ve moloz taştan yaptırılan Küre-i Hadid Camii, yıllara meydan okuyor.
Karabük'ün ibadete açık en eski camisi olduğu bilinen Küre-i Hadid Camii, Candaroğulları Beyliği döneminde inşa edildi.
1891'de dönemin Kastamonu Valisi Abdurrahman Nureddin Paşa'nın onarımını yaptırdığı cami, 7 yıl önce restore edilerek yeniden ibadete açıldı.İlçeye bağlı Demirli köyü sınırları içerisindeki cami, Candaroğulları'ndan kalan Anadolu'daki önemli mimari eserlerden biri olarak dikkati çekiyor.
Kesme ve moloz taştan dikdörtgen şekilde yapılan caminin, ahşap minaresi bulunuyor.