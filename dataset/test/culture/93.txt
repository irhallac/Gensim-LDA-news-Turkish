Piyanist, besteci, yorumcu Timur Selçuk, 74 yaşında yaşamını yitirdi.
Türk pop müziği yorumcusu, besteci ve piyanist olan Timur Selçuk, 74 yaşında hayatını kaybetti. Selçuk'un eşi, cnnturk.com'a yaptığı açıklamada şu ifadeleri kullandı: 
"Dün gece en son saat 11.30'ta beraberdik. Sabaha karşı da ölü bulduk, Herhangi bir rahatsızlığı yoktu. Kalp krizinden öldüğünü düşünüyoruz."
Timur Selçuk kimdir?
Türk sanat müziği bestecisi Münir Nurettin Selçuk ve tiyatro sanatçısı Şehime Erton'un oğlu olan Timur Selçuk,  2 Temmuz 1946 tarihinde İstanbul'da dünyaya geldi. Beş yaşında piyano çalmaya başlayan Selçuk, yedi yaşında ilk konserini verdi. Galatasaray Lisesi mezunu Selçuk aynı zamanda İstanbul Belediye Konservatuvarı piyano bölümüne de devam etti. 