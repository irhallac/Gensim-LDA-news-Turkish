Diyarbakır Sur Koruma bandı içerisinde kalan çoğu tapusuz, gecekondu niteliğindeki 41 yapıyı kamulaştırılarak dış cidarında görkemli kitabe, hayvan motifleri görünür hale getirilecek.
Diyarbakır Surları, UNESCO tarafından 2015 yılında "İnsanlık tarihinde önemli bir aşamayı veya aşamaları gösteren bir yapı türü, mimari veya teknolojik grup veya peyzaj için istisnai bir örnek" olması nedeniyle dünya kültür mirası olarak tescillendi.
Kültür ve Turizm Bakanlığı ve Kalkınma Bakanlığından sağlanan ödeneklerle 2019'da burçların rölöve, restitüsyon ve restorasyon, statik proje ve raporları tamamlanarak Bilim Komisyonu ve Koruma Kurulundan onay aldı.Diyarbakır Büyükşehir Belediyesince yapılan ihaleyle ilk etapta en görkemli, en nitelikli anıtsal, büyük burçları olan ve kentin simgelerinden olan dış cidarında kitabe, hayvan motifleri, kesme taş silmesi ve mukarnas bulunan Ben-u Sen, Yedikardeş, Selçuklu ve Nur burçlarının restorasyon çalışmaları 10 Ağustos'ta başlatıldı.