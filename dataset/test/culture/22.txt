Senaristliğini ve yönetmenliğini Erdem Tepegöz’ün üstlendiği 'Gölgeler İçinde' filmi, 42. Moskova Film Festivali’nde 'Jüri Özel Ödülü'nü kazandı.
Rusya'nın başkenti Moskova'da gerçekleşen 42. Uluslararası Moskova Film Festivalinin kapanışı dolayısıyla 'Rusya' tiyatrosunda tören düzenlendi.
Yeni tip koronavirüs (Kovid-19) tedbirlerinin alındığı törene çok sayıda davetli katıldı.
Festivalde Rus Andrey Zaytsev yönetmenliğindeki 'Kuşatma Günlüğü' filmi 'Altın Aziz Georgiy' ana ödülünü kazandı. 'Gümüş Aziz Georgiy' jüri özel ödülüne, senaristliğini ve yönetmenliğini Erdem Tepegöz’ün yaptığı Gölgeler İçinde filmi layık görüldü. Festivalin en iyi yönetmen ödülünü İngiliz Rishi Pelham, 'Hilda' filmiyle aldı.
En iyi erkek oyuncu ödülünü 'Yağda Peynir Gibi' filmindeki rolüyle İsrailli Gur Bentvich'e kazanırken, en iyi kadın oyuncu ödülü, 'Hilda' filmindeki performansıyla İngiliz Megan Pervis'e verildi.  Güney Koreli Gvanço Çon'un yönetmenliğindeki 'Noktürn', en iyi belgesel ödülünü kazandı. En iyi kısa film ödülü, Mısırlı Sameh Alaa'nın 'Yüzünü Unutmaya Korkuyorum' filmine verildi. Festivalde, senaristliğini ve yönetmenliğini Faysal Soysal'ın üstlendiği 'Ceviz Ağacı' filminin uluslararası prömiyeri gerçekleştirildi.