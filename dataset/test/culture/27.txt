Türkiye'de fotoğraf sanatçılarının çalışmalarını desteklemeyi amaçlayan ve bu yıl 19'uncusu düzenlenen Devlet Fotoğraf Yarışması'nın sonuçları açıklandı. 85 fotoğraf ödüle layık görüldü.
Kültür ve Turizm Bakanlığı, 19. Devlet Fotoğraf Yarışması'yla ilgili açıklama yaptı. Açıklamaya göre, salgın döneminde de sanatçıların desteklenmesinin hedeflendiği yarışmada, 1347 eser arasından 85 fotoğraf ödüle layık görüldü.
Başvuru ve seçici kurul değerlendirmesinin https://gorselsanat.ktb.gov.tr adresinden çevirim içi olarak yapıldığı yarışmada ödüller 4 ayrı kategoride dağıtıldı.
"İnsan ve Yaşam" kategorisinde 3 başarı ile 19 sergileme, "Tarihi Yapılar" kategorisinde 3 başarı ile 19 sergileme, "Deneysel Çalışmalar" kategorisinde 3 başarı ile 15 sergileme, "Patara" kategorisinde de 3 başarı ile 20 sergileme ödülünün verileceği yarışmada, eser sahiplerine takdim edilecek toplam para ödülü ise 139 bin 800 lira olacak.