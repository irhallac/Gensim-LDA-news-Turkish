Nâzım Hikmet'in şu ana kadar hiçbir yerde yayımlanmayan beş şiiri, Yapı Kredi Yayınları editörlerinin TÜSTAV Komintern Arşivi’nde yürüttüğü çalışmalarla ortaya çıkarıldı. Şiirler 'kitap-lık' dergisinin son sayısında yayımlandı.
Yapı Kredi Yayınları tarafından yayımlanan 'kitap-lık' dergisinin 210. sayısının dosya konusu, Türk şiirinin büyük ustası Nâzım Hikmet Ran’ın bilinmeyen şiirleri oldu.
Dergiyi yayına hazırlayan Yapı Kredi Yayınları editörleri, TÜSTAV Komintern Arşivi’ndeki çalışmalarıyla şairin bugüne kadar hiç yayımlanmayan 5 şiirini buldu. Şiirlerin isimleri şöyle:
-İstanbul’da 1 Mayıs
-Beyanname
-Gecenin Penceresinde
-İtiraf
-Hayatımız Yirmi İki Kelimede