Kars'ta UNESCO Dünya Mirası Listesi'nde yer alan Ani Ören Yeri'nde, 2020 dönemi kazı çalışmalarına Kafkas Üniversitesi Fen- Edebiyat Fakültesi Sanat Tarihi Bölüm Başkanı Dr. Muhammet Arslan'ın bilimsel danışmanlığında başlandı.Sanat tarihçileri başta olmak üzere çok sayıda arkeolog, mimar ve antropoloğun görev aldığı kazı çalışmaları, çevre düzenlemesi ve temizlik olarak 3 etaba ayrıldı.
Özellikle kentin temizliği ile çevre düzeni için çaba sarf edilen kazıda Orta Çağ'da bölgede yaşamış bazı medeniyetler ile Selçuklu Dönemi'ne ait seramik parçaları ve sikkeler bulundu.Kazının başkanlığını yapan Kafkas Üniversitesi Sanat Tarihi Bölüm Başkanı Dr. Muhammet Aslan, bu yılki çalışmaların 5 ayrı alanda devam ettiğini ifade ederek, şöyle konuştu:
"Bunların dördü Ani şehrinde arazi ve kazı çalışması olarak devam ediyor. Bir ekibimiz de kazı evinde seramikler ve günlük buluntular üzerinde çalışmalarını devam ettirmektedir. Şehirdeki kazı çalışmalarımızda ise birinci ekibimiz Selçuklu Hamamı'nda çalışmalarını yürütmekte, diğer ekibimizden birisi Selçuklu Çarşısı’nda ve diğerleri de konutlarda devam ediyor."