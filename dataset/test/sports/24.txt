Demir Grup Sivasspor yardımcı antrenörü Servet Çetin, futbolculuk kariyerinde gelen tekliflere rağmen gidemediği Avrupa'da, teknik direktör olarak takım çalıştırmayı hedeflediğini söyledi.Çetin, TED Edirne Koleji'nin çevrim içi düzenlediği "Kariyer Semineri" etkinliğine katılarak öğrencilerin sorularını cevapladı.

Servet Çetin, Türkiye'nin üst düzey kulüplerinde ve milli takımda yıllarca futbol oynayarak kariyerini güzel bir şekilde sonlandırdığını belirtti.

Futbolu bırakmasının ardından antrenörlüğe başladığını anlatan Çetin, 5 yıldır Süper Lig'deki takımlarda yardımcı antrenör olarak çalıştığını ifade etti.