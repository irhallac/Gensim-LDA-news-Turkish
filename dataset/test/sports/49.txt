Fenerbahçe Yönetim Kurulu Üyesi ve Yüzme Şubesinden Sorumlu Yönetim Kurulu Üyesi İlker Dinçay, Fenerbahçe Yüzme Şubesi Sorumlusu Orel Oral ve Emre Sakçı, Sakçı'nın annesi Özlem Evcan, antrenör Türker Oktay katıldı. Düzenlenen basın toplantısı Emre Sakçı'nın Macaristan'da kazandığı şampiyonlukların yer aldığı video klip ile başladı.
EMRE SAKÇI: "DÜNYA REKORUNU KIRAMADIK, İNŞALLAH BİR DAHAKİ İÇİN O DA CEBİMİZDE KALSIN"
Emre Sakçı, "90 dakika güzel oynadık, sonunda galip gelmeyi bildik. Buraya çıkınca kendimi teknik direktör gibi hissettim. Basın toplantısına böyle başlamak istedim" diyerek başladığı açıklamasında, "Dünya rekorunu kıramadık, inşallah bir dahaki için o da cebimizde kalsın. Çok mutlu ve gururluyum. Başkanımız Ali Koç'tan başlayarak tüm Fenerbahçe camiasına teşekkür etmek istiyorum. Tüm basına da teşekkür ediyorum. Yüzmeye ilgi ciddi şekilde artmış durumda. Bir kültür oluşturmaya başladık. Bu işler olimpiyat düzeyine çıkıldığında kültür istiyor. Olimpiyat farklı bir yer, bu kültürü oluşturma konusunda Fenerbahçe önderliğinde önemli işlere imza atıyoruz. Nice güzel sporcular yetişecek, bayrağı benden daha ileriye taşıyacak gençler yetişecek. Sadece yüzmede değil tüm amatör branşlarda güzel günler göreceğiz. Başkanıma ayrıca çok teşekkür etmek itiyorum. Bana ağabey gibi yaklaştınız, bize o samimiyeti hissettirdiğiniz için çok teşekkür ederim. Her saatte mesaj atabilmek, yakınlığınızı hissetmek bizim için çok özel. Amatör branşlardaki sporcular genelde kendini yalnız hissediyor ama burada değil. Bugünler inşallah başlangıç olacak, daha güzle günlerde görüşmek dileğiyle. Yarışlar sırasında duygularım karmakarışık bir taraftan 10 Kasım, bir taraftan İzmir aklımdaydı. Duygularım, biraz karışık biraz yorgunum. Gururluyum, hislerimi daha açıklayamıyorum çünkü daha çok işimiz var. İnşallah Allah yüzümüzü kara çıkarmaz ve başarılar artarak devam eder" dedi.