A Milli Kadın Voleybol Takımı’nın başarılı sporcusu Meliha İsmailoğlu, korona virüs sebebiyle 2021 yılına ertelenen Tokyo Olimpiyatları’nda ilk hedeflerinin gruptan çıkmak olduğunu söyledi.VakıfBank Spor Kulübü’nün ve A Milli Kadın Voleybol Takımı’nın tecrübeli oyuncusu Meliha İsmailoğlu, markalar dünyası ve spor sektörünü bir araya getiren Brand & Sport Summit etkinliğinde konuştu. Sözlerine sporla, voleybolla ilgilenen gençlere tavsiyelerde bulunarak başlayan milli sporcu, "Cesaret her zaman bizim için hiçbir zaman vazgeçmemektir. Başarı iniş çıkışı barındıran zorlu bir süreçtir. Ben de bu süreçte ter döktüm, bazen göz yaşı döktüm. Başarıya ulaşan asla vazgeçmeyendir. Gençlerimize seslenmek istiyorum; asla vazgeçmeyin. Başarılarınıza bir yenisini eklemek için daha çok çalışın" açıklamasını yaptı.