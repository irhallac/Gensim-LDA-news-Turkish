Sırbistan'ın başkenti Belgrad'da düzenlenen Bireysel Güreş Dünya Kupası'nda milli oyuncular, madalyaları toplamaya devam ediyor. Erkekler serbest stil 70 kiloda Haydar Yavuz, altın madalya maçında Polonyalı Gadzhiev'le karşılaştı. Yavuz, müsabakada 3-0 gerideyken bitime 2 dakika kala sakatlık geçirdi. Güreşe devam eden Haydar Yavuz, son 27 saniye kala 5-0 gerideyken karşılaşmayı tamamlayamadı ve böylece gümüş madalyanın sahibi oldu.Eryılmaz ve Yaylacı'dan bronz
Serbest stil 74 kiloda milli güreşçi Fazlı Eryılmaz, Dünya Kupası'nda Belarusu rakibi Azamat Nurykauk'u 7-2 yenerek bronz madalyayı boynuna takarken, serbest stil 92 kiloda Erhan Yaylacı ise Azerbaycanlı Gadzhimurad Magomedsaidov'u 4-2 mağlup ederek Dünya üçüncüsü oldu.