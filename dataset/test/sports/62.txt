Kulüpler Birliği'nin son açıklamasıyla futbolda yeni yayın krizi ortaya çıktı.
Kulüpler Birliği'nden yapılan açıklamada yayıncı kuruluşun yapması gereken ödemelerde aksaklıklar yaşandığına dikkat çekildi. Yayıncı kuruluşa maddi sorunları çözme çağrısı yapılırken yayıncı kuruluşun yükümlülüklerini yerine getirmemesini, bu haftaki maçların başında futbolcular 1 dakika mücadeleyi bırakarak protesto edecek.
Açıklamada yayıncı kuruluşun yükümlülükleri yerine getirmemesinin kulüpleri endişeye ve batağa sürüklediği ifade edildi.
Bloomberg HT'ye konuşan iki kulüp başkanı protestonun sadece bu hafta yapılacağını belirtti. Ödemelerde sürekli gecikme olduğunu belirten başkanlar söz konusu protestonun buna tepki olduğunu ifade etti. Başkanlar "Geçen haftalarda yapılan yıllık anlaşmayı etkileyecek bir şey söz konusu değil. Bu haftaki bu eylemden sonra yayıncı kuruluş da bu işin uzamasını istemeyecektir" diye konuştu.
Türkiye Futbol Federasyonu da yayıncı kuruluşun 2020-2021 sezonuna ilişkin yükümlü olduğu ödemelerin tamamını yapmadığını açıkladı.