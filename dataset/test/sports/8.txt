Türkiye Futbol Federasyonu (TFF) ile Çinli akıllı telefon üreticisi vivo arasında "A Milli Takım Ana Sponsorluğu" anlaşması imzalandı. Koronavirüs salgınına karşı alınan tedbirler kapsamında online olarak düzenlenen imza töreni ve basın toplantısına TFF Başkanı Nihat Özdemir, vivo Türkiye CEO'su Andrew Liu, TFF Pazarlama ve Sponsorluklardan Sorumlu Yönetim Kurulu Üyesi Alkın Kalkavan, A Milli Takım Teknik Direktörü Şenol Güneş, A Milli Takım kaptanı Burak Yılmaz ve vivo Türkiye Pazarlama Müdürü Selin Dayıoğlu Kıran katıldı. İmza töreni ve basın toplantısını medya mensupları da "zoom" uygulaması aracılığıyla takip etti.Yapılan konuşmaların ardından TFF Başkanı Nihat Özdemir ile vivo Türkiye CEO'su Andrew Liu tarafından imzalar dijital olarak atıldı.

İmza töreninde TFF Pazarlama ve Sponsorluklardan Sorumlu Yönetim Kurulu Üyesi Alkın Kalkavan ve A Milli Takım Teknik Direktörü Şenol Güneş tarafından vivo Türkiye Pazarlama Müdürü Selin Dayıoğlu Kıran'a A Milli Takım forması takdim edildi.