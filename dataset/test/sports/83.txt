Filenin Sultanları bir kez daha tarih yazdı, Tokyo 2020 biletini aldı. Elemelerin ilk maçında yenildiğimiz Almanya'yı bu kez finalde ezip geçtik. Maçı 3-0 kazanan Millilerimiz, 2012 Londra Oyunları'ndan sonra ikinci kez olimpiyatlara katılacak...A Milli Kadın Voleybol Takımımız, 2020 CEV Tokyo Olimpiyatları Avrupa Kıta Elemeleri final mücadelesinde Almanya’yı 3-0 mağlup ederek şampiyon oldu! Avrupa ikinciliğinin ardından Hollanda’da düzenlenen elemelerde de tarihi bir başarıya imza atan Filenin Sultanları, 2012’nin ardından tarihinde 2. kez olimpiyat oyunlarına katılma hakkını elde etti.Omnisport Salonu’nda oynanan mücadelede taraftarının büyük desteğiyle olimpiyat biletini elde eden Millilerimizde; Hande Baladın 18, Eda Erdem Dündar 14 ve Zehra Güneş 11 sayılık performanslarıyla galibiyette ön plana çıkan isimler oldular. Milli takımımızın başantrenörü Giovanni Guidetti, "Muhteşem bir başarıya imza attık" dedi. 