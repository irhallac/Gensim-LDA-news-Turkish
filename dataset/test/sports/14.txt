Bu yıl 72'ncisi düzenlenen İstanbul Challenger TED Open, kıyasıya mücadelelere sahne oldu. Türkiye'nin en köklü tenis organizasyonlarından İstanbul Challenger TED Open'ın pandemi döneminde gerçekleştirilen uluslararası bir turnuva olduğunun altını çizen Türkiye Tenis Federasyonu Başkanı Cengiz Durmuş, dünyanın en iyi sporcularının yer almasından dolayı takdirle karşılandıklarını dile getirdi. Uluslararası turnuvaların devam edeceğini de belirten Cengiz Durmuş, ulusal organizasyonlara da önem verdiklerini ve önümüzdeki günlerde Şırnak'ta Cudi Cup'ı gerçekleştireceklerini kaydetti.1946 yılında başlayan turnuvanın bu sene 72'ncisinin düzenlendiğini hatırlatan Cengiz Durmuş, ''Muhteşem bir turnuva ve dünyanın en iyi sporcularının buraya geldiğini biliyoruz. Biz de tenis ülkesi olmak ve dünyanın iyileri arasında yerimizi alabilmek adına yıllardır projeler üretip, turnuvalar düzenliyoruz. Sporcularımızın ve antrenörlerimizin eğitimlerini en üst seviyede tutuyoruz. Sporcu yetiştirmek için de çalışmalarımız devam ediyor'' dedi.